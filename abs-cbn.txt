Tren ng MRT nasiraan ng PA system, ibinalik sa garahe __:__ MAYNILA - Muli na namang nabawasan ang bilang ng bumibiyaheng tren ng MRT, Huwebes ng umaga.Dahil dito, 9 na tren lang ang tumatakbo ngayong araw, malayo sa target sanang 15 tren na bumibiyahe tuwing rush hour.Paliwanag ng MRT management, nasira ang public address system ng isang tren kaya ibinalik sa depot alas-7:00 ng umaga.Nilinaw rin ng mga awtoridad na walang pasaherong puwersahang pinababa dahil sa aberya.Sa ngayon 8 hanggang 9 na minuto ang hintayan sa MRT bago dumating ang susunod na tren.Dahil dito, humaba muli ang pila sa North Avenue Station, lalo't maraming pasahero kapag umaga ay southbound.Samantala, sa Quezon Avenue Station, kung saan madalas mahaba rin ang pila tuwing umaga, may ilang araw nang sira ang escalator.
3 magkasunod na aksidente, naitala sa Rizal __:__ Tatlong sunod-sunod na aksidente ang naitala sa Cainta, Rizal Miyerkoles ng gabi matapos tumumba ang mga poste.Bumagsak ang 2 poste sa likurang bahagi ng isang pampasaherong jeep matapos sumabit ang mga kable nito sa dumaang trak.Wala namang nasaktan sa mga pasahero ng jeep."Napatalon na lang kami. Hanggang ngayon, kinakabahan ako," ani Reynaldo Desor, isa sa mga pasahero.Ilang sandali pa lamang ang nakalipas, sumabit naman ang isa pang trak sa nakalaylay na kable.Nahila nito ang mga bumagsak na kable at kinaladkad ang naka-park na police service.At nang inakalang tapos na ang serye ng mga aksidente, siya namang pagbagsak ng 2 traffic enforcer matapos mahila ang mga kable nang sumabit ang isa pang trak.Nag-aayos noon ng kable ang dalawa sa ibabaw ng trak.Nagdulot ang aksidente ng pagbigat ng trapiko na umabot hanggang EDSA.Naantala lalo ang trapiko kapag may daraang malaking trak.Samantala, patong-patong na kaso ang kakaharapin ng mga drayber ng trak na nasangkot sa magkakahiwalay na aksidente.
Trak at SUV, nagsalpukan sa QC __:__ cargo truck at suv,nagbangaan sa Quirino Highway,Novaliches,QC pic.twitter.com/hH6j5hw6wENagsalpukan ang isang cargo truck at isang sport utility vehicle sa Novaliches, Quezon City Huwebes ng madaling araw.Laglag ang bumper ng cargo truck at wasak naman ang harapan ng SUV sa banggaan.Hindi naman nasaktan ang dalawang drayber at ang 2 pang sakay ng SUV.Kuwento ng drayber ng cargo truck na si Aries Enriquez, pakaliwa na siya sa Quirino Highway nang makasalubong ang SUV na patungo naman sa Susano Road."Naka-go na stoplight ko. Nakatigil na nga 'yung kotse diyan na isa," aniya."Pagkaliwa ko, mabilis siya galing dito. Umo-overtake. Go daw sa kanya. 'Yun sumalpok diyan."Giit naman ng drayber ng SUV na si Amiel Dela Cruz na naka-go sa kanya ang traffic light."Makikita naman 'yan sa kamera," aniya.Isasailalim naman sa alcohol test ang drayber ng SUV."Sa sinabi niya kanina, parang nakaidlip daw po siya," ani PO1 Romar Grafil ng Quezon City Traffic Sector 2.Nagdulot ang aksidente ng bahagyang traffic sa Quirino Highway. - ulat ni Dennis Datu, ABS-CBN News
3 mangangalakal ng basura, tiklo sa shabu __:__ Dalawang lalaki at isang babae, arestado ng MPD Station 2 matapos makuhanan ng shabu @ABSCBNNews pic.twitter.com/2rjRz5DJzNArestado ang tatlong mangangalakal ng basura matapos mahulihan ng shabu sa Tondo, Maynila Miyerkoles ng gabi.Kinilala ang mga suspek na sina Romeo Lacuesta, Danilo Prado, at Jane Soliman.Nahuli ang tatlo sa Delpan, Tondo.Dinampot sila dahil sa pagsusugal ngunit nakuhaan sila ng tatlong sachet ng shabu at P900.Aminado sila na gumagamit ng ilegal na droga.Kumikita sila ng P200 sa pangangalakal ng basura pero ibinibili nila ng shabu ang kalahati nito."Paminsan minsan lang kami kasi may mga anak kami. Para lang din magising sa pangangalakal namin," ani Soliman.Si Lacuesta ay todo naman ang pagsisisi."Magpaparehab na lang po ako," aniya.Mahaharap sila sa kasong illegal gambling at illegal possession of drugs.
9 na lalaki, timbog sa buy-bust sa Marikina __:__ Arestado ang 9 na lalaki sa isinagawang buy-bust operation sa Marikina Miyerkoles ng umaga.Kinilala ang mga hinuli na sina Jeth Canlas, Rodolfo Enriquez, Luis Apostol, Romel Enriquez, Marvin Enriquez, Alexander Subrado, Luciano Cambronero, Angelo Azul at Jay-ar Esteron.Ayon kay Senior Insp. Jacqueline Ta-a ng Marikina police, target ng operasyon ay sina Canlas, Enriquez, at Apostol.Ikinasa ng drug enforcement unit ang buy-bust sa bahay ni Enriquez, alyas Bong, sa Barangay Fortune.Isang police poseur buyer ang bumili ng shabu na nagkakahalaga ng P500.Nang magkaabutan na ay sinenyasan na ng operatiba ang mga kasamahan niya.Lumusob ang mga operatiba at nakita na may anim pang lalaki na umano'y nag-po-pot session.Nakuha mula sa kanila ang apat na bulto at apat na sachet ng hinihinalang shabu na nagkakahalaga ng P150,000; drug paraphernalia; at weighing scale.Mahaharap sila sa kasong paglabag sa Republic Act 9165 o Comprehensive Dangerous Drugs Act of 2002. - ulat ni Fred Cipres, ABS-CBN News
'Hazardous chemical' na itatapon sana sa ilog, nasabat sa Laguna __:__ Nasabat ng otoridad Martes ng gabi ang nasa 20,000 litro ng hinihinalang hazardous chemical na tangkang itatapon sa isang ilog sa Cabuyao City, Laguna.Inaresto ang dalawang lalaki na may dala ng tanker na sina Ernesto Torres Jr. at Aquilino Urboda, mga empleyado ng isang truck rental service company.Base sa imbestigasyon, naaktuhan ang tanker na itatapon ang hinihinalang hazardous chemical sa ilog ng Barangay Butong alas-11 ng gabi."Napansin namin 'yung truck na kahina-hinalang biglang liko sa madilim na lugar. So, sinundan namin, tiningnan namin kung ano 'yung mga activies na ginagawa at dun sa pagbabantay namin, dun namin nakitang may nilabas silang hose," ani Chief Insp. Daniel Yema ng Criminal Investigation and Detection Group - Calabarzon.Depensa naman ng mga hinuli, wala silang alam kung ano ang laman ng tanker dahil ni-re-rentahan lang umano sila ng isang kompanya.Posible silang masampahan ng kasong paglabag sa Republic 3931 o National Water and Air Pollution Control Commission Act.Nasa kustodiya ngayon ng CIDG ang tanker.Nagpadala na rin sila ng sample ng nasabat na kemikal sa Department of Environment and Natural Resources para ipasuri ito.Pinauwi naman muna sa sina Torres at Urboda habang naghihintay ng resulta. Nakatakda silang ihaharap sa piskalya kasama ang nakuhang ebidensya.
Sunog sumiklab sa isang resort sa Boracay __:__ Sumiklab ang isang sunog sa isang resort sa Boracay island sa probinsya ng Aklan Miyerkoles ng gabi.Nangyari ang sunog alas-10 ng gabi sa Nami Resort sa Diniwid Beach, Barangay Balabag, Malay.Balikan ang pahinang ito para sa updates. - ulat ni Zeny Grace Quilantang, ABS-CBN News
Basurero, patay matapos pagbabarilin sa Tondo __:__ Lalaking nagbabasura sa Isla Puting Bato sa Tondo, Maynila, patay matapos pagbabarilin sa computer shop @ABSCBNNews pic.twitter.com/nl5otXTxrwPatay ang isang basurero matapos pagbabarilin ng hindi pa kilalang salarin sa isang computer shop sa Isla Puting Bato sa Tondo, Maynila.Kinilala ang biktima na si Ricky Tutay, 36-anyos.Base sa imbestigasyon, nag-pi-pisonet si Tutay nang biglang pagbabarilin ng mga lalaking naka-motorsiklo.Palaisipan sa mga kakilala nito ang pamamaslang sa biktima na wala naman umanong kilalang kaaway."Mabait na tao 'yan. Siya lang nagbabasura. 'Yan lang trabaho niya dito," ani Reynaldo Orosco, may-ari ng computer shop.Ayon naman sa tumatayong ina ng biktima na si Virginia Tutay, hindi umano gumagamit ng ilegal na droga ang biktima."Pagkatrabaho niyan, umuuwi na 'yan. Duwag 'yan. Takot makipag-away 'yan," aniya.Iniimbestigahan pa ng Manila police ang insidente. - ulat ni Jervis Manahan, ABS-CBN News
Punong barangay, arestado sa raid sa South Cotabato __:__ Arestado ang isang punong barangay sa bisa ng search warrant sa Barangay Upper Sepaka, Surallah, South Cotabato Miyerkoles ng umaga.Kinilala ang hinuli na si Pudi Ambalgan. Narekober mula sa kanya ang dalawang kalibre .45 na baril, isang carbine, at iba't ibang uri ng bala.Ayon kay Supt. Maximo Sebastian Jr., pinuno ng Regional Drug Enforcement Unit ng Police Regional Office 12, nasa listahan umano si Ambalgan sa high-value targets ni Pangulong Rodrigo Duterte.Protektor din umano si Ambalgan ng ilegal na droga, dagdag niya.Nahaharap sa kasong illegal possession of firearms and ammunition si Ambalgan matapos wala itong maipakitang dokumento sa mga baril na natagpuan ng mga operatiba. - ulat ni Francis Canlas, ABS-CBN News
Binata, patay matapos barilin ng holdaper sa South Cotabato __:__ Patay ang isang binata matapos barilin ng isang holdaper sa harap ng kanilang bahay sa Barangay Poblacion, Polomolok, South Cotabato Martes ng gabi.Kinilala ang biktima na si Errol Aldenese, 23-anyos.Ayon kay Senior Insp. Ludivico Rendaje Jr. ng Polomok Police Station, nakaupo ang biktima sa labas ng kanilang internet cafe pasado alas-8 ng gabi habang nakikipagtext sa kasintahan nito.Lumapit bigla ang isang lalaki at nagdeklara ng holdap.Inutusan ang biktima na ibigay ang pera at cellphone nito ngunit itinapon umano ito ni Aldenese sa suspek kaya binaril siya.Agad umalis ang holdaper sakay ng isang motorsiklo na minamaneho ng kasabwat nito.Isinugod pa sa pagamutan si Aldenese ngunit binawian ito ng buhay makalipas ang dalawang oras.Ayon sa tiyuhin ng biktima na si Johnny Ceralde, mabait at aktibo sa simbahan nila si Aldenese.Kaya hirap silang tanggapin ang nangyari dahil lang sa cellphone.Iniimbestigahan din ng pulisya kung may kaugnayan ito sa isa pang panghoholdap na naganap sa Barangay Magsaysay, Polomolok, mga 20 minutos lang ang pagitan sa kaso ni Aldenese.Ninakawan din ng cellphone si Marilyn Fernandez nang dalawang lalaking nakasakay ng motorsiklo.May mga tao nang iniimbestigahan ang Polomolok Police Station na posibleng may kaugnayan sa dalawang insidente. - ulat ni Francis Canlas, ABS-CBN News
May-ari ng karinderya, patay sa pamamaril sa Pangasinan __:__ Patay sa pamamaril ang isang 47 taong gulang na lalaki sa Barangay Sugcong sa bayan ng Pozorrubio, Pangasinan Martes ng tanghali.Residente ng Sison ang biktimang si Eliseo Abao, at magwi-withdraw lamang sana ng pera sa Pozorrubio nang tambangan ng hindi pa kilalang salarin.Base sa imbestigasyon, posibleng kinausap pa umano ng salarin ang biktima bago barilin. Nakalayo pa si Abao ng ilang metro pero hinabol pa rin ng putok.Nagtamo ang biktima ng dalawang tama ng bala sa ulo at katawan na agad niyang ikinamatay.Walang alam na motibo sa pamamaril ang asawa ng biktima, na dati umanong security guard at ngayon ay tumutulong din sa kanilang karinderya.Itinanggi rin ng asawa na sangkot si Abao sa ipinagbabawal na gamot.Lumalabas rin sa imbestigasyon na tanging ang cellphone ng biktima ang nawawala. Naiwan ang relo at wallet nito.Ilan sa mga tinitingnang anggulo ng awtoridad ang negosyo ng biktima, ang dati niyong trabaho at ang personal na motibo.Ito na ang ikalawang insidente ng pamamaril sa bayan ng Pozorrubio ngayong buwan.Noong Enero 18, isang negosyante rin ang binaril sa palengke.Wala pang nahuhuling salarin ang pulisya pero may lead na umano sila sa kaso.
Roque: Pagpapakalat ng pekeng balita, hindi hinihikayat ng Palasyo __:__ Inaasahang magpapatupad sa unang quarter ng taon ang Department of Information and Communication Technology ng mga alituntunin sa paggamit ng mga opisyal at empleyado ng gobyerno ng social media.Nilinaw naman ng Malacañang na hindi nito hinihikayat ang pagpapakalat ng fake news. I-Bandila mo, Vivienne Gulla. - Bandila, Miyerkoles, 31 Enero, 2018
‘Nakita, pero ’di naabot’: Palaliman ng hugot sa ‘super blue blood moon’ __:__ Tinutukan ng marami ang paglitaw ng "super blue blood moon" sa kalangitan Miyerkoles ng gabi.Maraming Pinoy ang lumabas mula sa kani-kanilang mga tahanan, opisina't sasakyan para masaksihan ang isang phenomenon na huling nakita sa bansa noong ika-30 ng Disyembre, 1982. Ang ilan ay sumubok pang kumuha ng mga larawan gamit ang smartphones at digital cameras.Iba't ibang emosyon ang dala ng mamula-mulang kulay ng buwan. May ibang kinilig, nalumbay, at naramdaman muli ang sakit mula sa mga sugat ng kahapon.Kaya naman bukod sa mga larawan ng "super blue blood moon," napuno rin ang social media ng iba't ibang "hugot" posts mula sa mga netizens na nasawi sa pag-ibig.Si Juan Ponce ng Quezon City, tila naalala ang kaniyang crush habang pinagmamasdan ang pulang buwan, samantalang si Julius Dela Cruz ay nagpatutsada sa mga taong "hirap pa rin makalimot."Blood moon ka ba? Minsan ka lang magpakita, ngunit natutuwa ako pag nakita kita, kahit saglit Lang. ?? #BloodMoon #HugotHugot time na ? Move on na tayo sa Super Blue Blood Moon, yan tayo ee kaya hirap parin makalimot.Todo hugot din ang admin ng Twitter page na @HugotPapa, dahil kahit 14 days pa bago mag-Valentine's Day ay sinabihan na ang kaniyang followers na wala silang makaka-date.Kahit anong maging kulay pa yang MOON ? SINGLE ka parin kinabukasan at wala kang ka-date sa Valentine's Day! ??Pero ibahin natin si Zamantha Kaye na bagama't may hugot din, puno pa rin siya ng pag-asa na darating ang "the one."Be like a moon. Wait for the right time that everyone will give us their full attention.? #SuperBlueBloodMoon hugotBukod sa Twitter netizens, active din sa pag-hugot ang ilang Facebook users.Ayon sa National Aeronautics and Space Administration (NASA), mayroong "extra special" red glow ang "super blue blood moon." Kaya naman ito'y masarap pagmasdan, may ka-holding hands ka man o wala.
'Swiss challenge' para sa mga proyekto, isinusulong ng Palasyo __:__ Isinusulong ng Palasyo ang Swiss challenge para sa mga proyekto ng gobyerno. Dito, hindi na dadaan sa public bidding ang mga interesado sa proyekto. I-Bandila mo, Kristine Sabillo. - Bandila, Miyerkoles, 31 Enero, 2018
Ombudsman, hindi ipatutupad ang suspensyon na iniutos ng Palasyo __:__ Nanindigan si Ombudsman Conchita Carpio-Morales na hindi niya ipatutupad ang suspensyon na iniutos ng Palasyo laban kay Overall Deputy Ombudsman Arthur Carandang. Giit ni Morales, hindi niya susundin ang isang utos na labag sa Saligang Batas. Ayon naman kay Chief Presidential Legal Counsel Salvador Panelo, dapat sundin ang suspension order kay Carandang. Babala pa ni Panelo, papanagutin ang hindi susunod dito. I-Bandila mo, Mike Navallo. - Bandila, Miyerkoles, 31 Enero, 2018
Panelo: Pagsuway ng Ombudsman, maaaring basehan ng impeachment __:__ Nagbabala ang abogado ni Pangulong Rodrigo Duterte na maaaring maging basehan ng impeachment ang pagsuway ng Ombudsman sa desisyon ng presidente na suspendihin ang overall deputy ombudsman.Nanindigan kasi si Ombudsman Conchita Carpio Morales na hindi niya ipatutupad ang preventive suspension order na inilabas ng Office of the Executive Secretary laban kay Overall Deputy Ombudsman Melchor Arthur Carandang.Statement of Ombudsman Morales on the suspension of Deputy Ombudsman Arthur Carandang pic.twitter.com/tt0b4PnEIfAyon kay Morales, hindi siya susunod sa isang utos na naideklara na ng Korte Suprema na labag sa Konstitusyon."The Ombudsman will thus not allow herself to betray her sworn duty to uphold the Constitution by recognizing what is patently unconstitutional," saad ng bahagi ng pahayag ni Morales.Dagdag ni Morales, malinaw na sadyang pang-iinsulto sa Korte Suprema at sa independence ng tanggapan ng Ombudsman ang ginawa ng Office of the President.Pahayag ng Ombudsman: "It has become clear that the act of the Office of the President in taking cognizance of the complaints against the Overall Deputy Ombudsman and ordering his preventive suspension was not an inadvertent error but a clear affront to the Supreme Court and an impairment of the constitutionally enshrined independence of the Office of the Ombudsman."Pero ayon kay Chief Presidential Legal Counsel Salvador Panelo, magkaiba ang sitwasyon ni Carandang at ng naunang desisyon ng Korte Suprema ukol sa suspensiyon sa isang deputy ombudsman kaya dapat sundin pa rin ang suspension order kay Carandang."If they want to question the same, they should go to higher courts. But in the meanwhile, they must enforce the same," ani Panelo.(Kung gusto nilang kuwestiyonin ang suspensiyon, dumulog sila sa Korte. Pero sa pansamantala, kailangang ipatupad ang suspensiyon.)Babala rin ni Panelo, mananagot ang hindi susunod."Any public official who will willfully not act on such order or intentionally or deliberately impede the enforcement of the same will open himself or herself to criminal and administrative sanctions."Kung mapatutunayang malisyoso at sadya ang pagsuway ng Ombudsman sa direktiba, maaari itong ituring na "betrayal of public trust" na puwedeng basehan para sa impeachment.Saad ng pahayag ni Panelo: "If it is malicious and deliberate, it can be considered a betrayal of the public trust."SUPORTA SA OMBUDSMANSuportado naman ng constitutional law expert na si Dean Pacifico Agabin ang posisyon ni Morales.Sa isang text message sa ABS-CBN News, sinabi niyang walang kapangyarihan ang pangulo na disiplinahin ang deputy ombudsman."I agree with the OMBUDSMAN that the President is not empowered to discipline the Deputy OMB," saad ng mensahe ni Agabin.Tingin naman ni Sen. Francis Pangilinan, bahagi na ng batas ang mga desisyon ng Korte Suprema kaya dapat lang na ipatupad ito ng Ombudsman."The Ombudsman is simply enforcing an SC decision that says the President cannot suspend the Ombudsman or his or her deputies. Supreme Court rulings form part of the law of the land. She is upholding the rule of law and for this she has our support," saad ng pahayag ni Pangilinan.Ayon naman kay Presidential Spokesperson Harry Roque, May 10 araw pa si Carandang para sumagot at saka pa lang magpapasya ang Office of the President.Isinailalim sa 90 araw na preventive suspension at sinampahan ng kasong grave dishonesty at grave misconduct si Carandang nitong Enero 29 dahil sa paglabas umano ng confidential at maling impormasyon tungkol sa bank accounts ng pangulo at ng kaniyang pamilya.Matagal nang iginiit ng pangulo, hindi totoo ang mga alegasyon ng bilyon-bilyong pisong pondo sa kaniyang bank accounts.Magpapabaril din daw si Duterte kung lumabas na mahigit P40 milyon ang kaniyang yaman.-- Ulat ni Mike Navallo, ABS-CBN News
KILALANIN: Abogado at triathlete, 'fitspiration' ngayong 2018 __:__ Sa mga may fitness goals ngayong 2018, isang "fitspiration" ang isang lawyer-triathlete na may healthy lifestyle. I-Bandila mo, Migs Bustos. - Bandila, Miyerkoles, 31 Enero, 2018
Aiko Melendez, ibinunyag ang pinakatumatak na eksena sa 'Wildflower' __:__ Sa trending balita, biyaya para kay Aiko Melendez ang tagumpay ng "Wildflower." At sa nalalapit na pagtatapos ng teleserye, ibinunyag ng aktres kung anong eksena ang pinaka-tumatak sa kanya. I-Bandila mo, MJ Felipe. - Bandila, Miyerkoles, 31 Enero, 2018
Ilang turista, dismayado sa Baguio City dahil sa amoy ng basura __:__ Dismayado ang ilang turistang umaakyat sa Baguio City. Masangsang na amoy kasi ang sumasalubong sa kanila sa tinagurian pa namang City of Pines. I-Bandila mo, Justin Aguilar. - Bandila sa DZMM, Miyerkoles, 31 Enero, 2018
SAPUL SA CCTV: 4 na kabataan, pinalo at sinuntok ng 2 pulis-Davao __:__ Apat na menor de edad na lumabag sa curfew sa Davao City ang pinalo at sinuntok ng dalawang pulis. Ang pananakit sa loob mismo ng barangay hall, sapul sa CCTV. I-Bandila mo, Claire Cornelio. - Bandila sa DZMM, Miyerkoles, 31 Enero, 2018
Federalism, ikinakampanya na sa QC __:__ Ikinakampanya na ang federalism sa mga barangay sa Quezon City. Nagpapa-survey rin kung pabor sa pagbabago sa sistema ng gobyerno. I-Bandila mo, Jeck Batallones. - Bandila sa DZMM, Miyerkoles, 31 Enero, 2018
Mga manonood ng 'super blue blood moon', dagsa sa UP Observatory __:__ Hindi lang eclipse ang naganap kundi pati na rin ang tinatawag na "super blue blood moon." Kaya naman ilang kababayan natin ang nagsama-sama ngayong gabi gaya sa may UP Observatory para panoorin ang triple lunar event na ito na huling nakita sa Pilipinas 36 years ago. Live mula sa PAGASA Astronomical Observatory sa UP Diliman, i-Bandila mo, Isay Reyes. - Bandila sa DZMM, Miyerkoles, 31 Enero, 2018
Phivolcs: 'Super blue blood moon', walang epekto sa Mayon __:__ Sa Albay, kung saan nandoon ang nag-aalborotong Bulkang Mayon, nakita rin ang super blue blood moon. Pero, may epekto kaya ang abong ibinubuga ng bulkan sa kulay ng buwan? Live sa Camalig, Albay, nandoon si Erick Baldo. - Bandila sa DZMM, Miyerkoles, 31 Enero, 2018
Mark Taguba, may arrest warrant kaugnay ng P6.4-B shabu shipment __:__ Naglabas ng warrant of arrest ang Manila RTC laban sa tinaguriang "Customs fixer" na si Mark Taguba at iba pa. Kaugnay ito ng higit P6 billion shabu shipment mula China. Nasa linya ng telepono si Radyo Patrol Michael Delizo. - Bandila sa DZMM, Miyerkoles, 31 Enero, 2018
Mga lokal na koponan, tuloy ang tagisan sa 'Maharlika' __:__ Tuloy ang tagisan ng 10 lokal na koponan sa Luzon para sa Maharlika Pilipinas Basketball League. Nitong Martes, nagtapatan ang mga pambatong manlalaro ng Quezon City, Bataan, Bulacan, at Imus, Cavite. Nagpa-Patrol, Dyan Castillejo. TV Patrol, Miyerkoles, 31 Enero 2018
Alaala ni Direk Maryo, sinariwa ng ilang artista __:__ Sinariwa ng ilang artista ang magaganda nilang alaala kasama si Direk Maryo J. Delos Reyes. Itinuturing nila ang namayapang direktor na isang tunay na kapamilya, pangalawang ama, at guro. Nagpa-Patrol, MJ Felipe. TV Patrol, Miyerkoles, 31 Enero 2018
Ilang magulang, nag-aalinlangan nang pabakunahan ang mga anak __:__ May ilang magulang ang nag-aalinlangan na sa immunization program ng gobyerno kasunod ng isyu sa Dengvaxia. Babala naman ng isang eksperto, kapag nagpatuloy ang pagbaba ng bilang ng mga nagpapabakuna laban sa mga sakit tulad ng tigdas at diphtheria, maaaring magkaroon ng outbreak ng sakit. Nagpa-Patrol, Kori Quintos. TV Patrol, Miyerkoles, 31 Enero 2018
Ilang pasahero, OK sa mga bus na pumalit sa 'bulok' na PUV __:__ Naghihimutok ang mga natenggang jeepney driver at operator dahil nawalan sila ng kabuhayan mula nang ipatupad ang "Oplan Tanggal Bulok Tanggal Usok" ng Inter-Agency Council on Traffic. Pero positibo naman ang feedback mula sa mga pasahero sa special trip ng mga city bus na pumalit sa mga public utility vehicle na hindi makabiyahe. Nagpa-Patrol, Doris Bigornia. TV Patrol, Miyerkoles, 31 Enero 2018
TINGNAN: 'Super blue blood moon' sa ibang panig ng mundo __:__ Natunghayan sa Pilipinas nitong Miyerkoles ng gabi ang binansagang "super blue blood moon" o sabay-sabay na supermoon, blue moon at blood moon.'Supermoon' ang tawag sa kabilugan ng buwan na mas malaki at mas maliwanag kaysa sa normal na full moon.Tinatawag namang 'blue moon' ang ikalawang full moon sa isang buwan, habang 'blood moon' ang pansamantalang pamumula ng buwan tuwing may total lunar eclipse.Pero bukod sa Pilipinas, maging ang ibang panig ng mundo ay namangha sa angking ganda at lapit ng buwan sa kani-kanilang mga himpapawid.Napagitnaan ng dalawang Chinese character na nangangahulugang "Beijing" ang "Super Blue Moon" na kinuhanan mula sa isang gusali sa Beijing, China.Kuha ni Damir Sagolj, ReutersNangingibabaw ang isang "full" at "super" moon sa bulubunduking Los Andes sa Santiago, Chile.Kuha ni Pablo Sanhueza, ReutersHagip ang "Super Blue Blood Moon" sa tanawin ng Statue of Liberty na kita mula sa Brooklyn, New York sa Amerika.Kuha ni Eduward Munoz, ReutersNakatabi ang "blood moon" sa tanyag na Singapore Flyer observation wheel ng Singapore.Kuha ni Edgar Su, ReutersNapagitnaan ang "Super Blue Moon" ng mga watwat ng Tsina at Britanya sa Tiananmen Square sa Beijing, kung saan kasalukuyang bumibista si British Prime Minister Theresa May.Kuha ni Damir Sagolj, Reuters-- Retrato mula sa Reuters
Robin, 'nilakad' ang paglaya ni Mark Anthony? __:__ Tuwang tuwa si Robin Padilla sa pagpalo sa ratings ng teleserye nilang "Sana Dalawa ang Puso." Sinagot naman niya ang isyung "nilakad" niya ang paglaya ng pamangking si Mark Anthony Fernandez. Nagpa-Patrol, Mario Dumaual. TV Patrol, Miyerkoles, 31 Enero 2018
P500,000 halaga ng pekeng gamot, nasamsam __:__ Nasabat ng National Bureau of Investigation (NBI) ang P500,000 halaga ng mga pekeng gamot, tulad ng ibuprofen at paracetamol, sa Bulacan. Tingin ng NBI, iisang grupo lang ang nasa likod ng pagbebenta ng mga pekeng gamot sa iba-ibang lugar. Nagpa-Patrol, Niko Baua. TV Patrol, Miyerkoles, 31 Enero 2018
'Super blue blood moon,' di konektado sa pag-aalboroto ng Mayon: eksperto __:__ Nilinaw ng Philippine Institute of Volcanology and Seismology (Phivolcs) na walang direktang kaugnayan ang tatlong sabay-sabay na moon events nitong Miyerkoles sa pag-aalboroto ng Bulkang Mayon.Ayon kay Paul Alanis, science research specialist ng Phivolcs, sasabog ang isang bulkan kapag namamaga na ito, kahit ano pa ang aktibidad ng buwan."Kung ang bulkan is prime for an eruption, kumbaga ready na siya mag-erupt, mag-e-erupt 'yan regardless kung anong object ang nasa ibabaw," paliwanag ni Alanis.Bahagya lang aniya ang magiging impluwensiya ng gravitational pull o hatak ng buwan."Kung mathematics 'yong titingnan natin, mayroon pong infleunce pero in terms kung lalakas ba o hihina ['yong bulkan], napakababa po nung value or nu'ng effect niya," aniya.Magsasabay-sabay kasi ang "blue moon," "super moon," at "blood moon."Tinatawag na "blue moon" kapag pangalawang beses nang nagkaroon ng full moon sa isang buwan, "super moon" ang hitsura nitong malaki dahil sa lapit sa mundo, at "blood moon" dahil sa total lunar eclipse.Huling beses nakita ang malaking buwan na namumula sa Pilipinas noon pang 1982 o higit 30 taon na ang nakalipas.Ayon naman kay Edmund Rosales, dating pangulo ng Philippine Astronomical Society, maaari lang maiba ang hitsura o pagkukulay ng buwan sa Albay dahil sa abong ibinibubuga ng Mayon sa himpapawid."Hindi ibig sabihin na dahil may lunar eclipse, may koneksiyon 'yan [sa bulkan]," sabi sa DZMM ni Rosales.Nangangamba kasi ang ilang nakatatanda na posibleng may epekto ang kakaibang buwan sa bulkan."Huwag lang sumama 'yong Mayon," anang residenteng si Saning Obenita. "Pa'no 'yong mga tao dito? Magsasabay pa [sa super blue blood moon] 'yong Mayon sa pag-aalboroto."Sakit sa baga, talamakTalamak naman ang kaso ng mga may sakit sa baga sa mga evacuation center sa Albay dahil sa abong ibinubuga ng Bulkang Mayon.Sa tala ng Deparment of Health, umabot sa higit 2,600 ang bilang ng mga lumikas na mayroong respiratory disease.Marami na rin ang nagpapakonsulta sa mga rural health unit dahil sa ubo at sipon na epekto umano ng ash fall o bagsak ng abo.Pero maging ang rural health unit ay binalot din ng abo mula sa bulkan.Nitong Miyerkoles, dalawang beses pumutok ang Bulkang Mayon noong umaga at muli ring naglabas ng lava.Pero ayon kay Alanis, mas kaunti na lang ito kompara sa dati.Apektado rin ng bulkan ang mga hayop kaya pati ang mga ito ay inilikas sa mga animal pooling center.Ang isang baka ng residenteng si Joseph Nacor ay namatay dahil umano sa init mula sa bulkan.Nasa higit 84,000 katao na ang lumilikas mula sa kanilang mga tahanan dahil sa bulkan.Ibinigay na rin sa lokal na pamahalaan ng Albay ang dagdag na P50 milyon mula kay Pangulong Rodrigo Duterte para magamit sa pangangailangan ng mga evacuee.-- Ulat ni Jeff Canoy at Jose Carretero, ABS-CBN News
SAPUL SA CCTV: Magka-angkas na kawatan, nanghablot ng cellphone __:__ Nakuhanan sa CCTV ang panghahablot sa cellphone ng isang call center agent ng mga kawatang magka-angkas sa motorsiklo sa Maynila.Nangyari ang insidente sa barangay na kalapit lang ng lugar kung saan nakaladkad ang isang buntis na hinablutan din ng gamit ng magka-angkas sa motorsiklo. Nagpa-Patrol, Kevin Manalo. TV Patrol, Miyerkoles, 31 Enero 2018
